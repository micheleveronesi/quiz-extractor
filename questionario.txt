1) Cosa caratterizza il lato sopracorrente di un pennello che intercetti una corrente litoranea?
	 A) Una corrente di ritorno verso il largo
	 B) Una corrente diretta verso terra
	 C) Una zona di mare calmo
	 D) Una zona di mare molto mosso

2) Quale fra le seguenti non è una giusta via di fuga da una buca?
	 A) Nuotare parallelamente alla riva in una buca verticale
	 B) Nuotare perpendicolarmente alla corrente e diagonalmente alla riva in una buca diagonale
	 C) Nuotare verso riva il più velocemente possibile
	 D) Nuotare verso il punto di uscita

3) Cosa può provocare l’effetto di contenimento prodotto da due pennelli paralleli in caso di onde che avanzano in direzione perpendicolare alla riva?
	 A) Due correnti sui lati dei pennelli dirette verso terra
	 B) Una corrente verso terra circa in mezzo ai pennelli
	 C) Una corrente di ritorno verso il largo posta circa in mezzo ai pennelli
	 D) Sia “A” che “C” sono risposte esatte, mentre “B” è errata

4) Quale delle seguenti indicazioni non è valida in caso di esposizione della bandiera per vento forte?
	 A) Attenzione, pericolo
	 B) È vietato aprire gli ombrelloni
	 C) È possibile uscire in mare con imbarcazioni solo se si tratta di pedalò
	 D) È vietato noleggiare natanti

5) Quale è la misura di intervento più efficace in una vasca semichiusa con mare mosso o agitato?
	 A) La prevenzione
	 B) L’utilizzo di un pattino
	 C) L’utilizzo del baywatch
	 D) In qualità di bagnino stazionare in acqua e non sulla riva

6) In quale delle seguenti condizioni non dovrebbero essere utilizzati galleggianti?
	 A) In presenza di vento di terra
	 B) In presenza di correnti di ritorno
	 C) In acqua profonda
	 D) Tutte le precedenti sono condizioni che dovrebbero precludere l’utilizzo dei galleggiant

7) A che distanza dalla battigia si trovano le buche?
	 A) Nella zona della berma, vicino alla battigia
	 B) Nella zona delle prime secche, adiacente alla battigia
	 C) Nella zona del canalone
	 D) Nella zona del banco esterno al di là del canalone

8) Quale fra i seguenti non è un tipo di spiaggia distinto, relativamente ai pericoli creati alla balneazione?
	 A) Spiagge dominate dalle correnti
	 B) Spiagge senza correnti di ritorno
	 C) Spiagge artificializzate
	 D) Spiagge di estensione ridotta

9) Quale fra i seguenti elementi permettono di riconoscere una buca col mare mosso?
	 A) Dalle intaccature dei frangenti che le attraversano
	 B) Dalla schiuma che delimita i contorni
	 C) Dalla zona scura dell’acqua profonda
	 D) Tutte le risposte precedenti indicano elementi validi per il riconoscimento delle buche

10) Cosa caratterizza e accomuna le spiagge piatte e quelle fonde?
	 A) Il fondale antistante degrada uniformemente verso il largo senza grandi solchi o canali
	 B) Il fondale antistante degrada eterogeneamente verso il largo, presentando grandi solchi o canali
	 C) La presenza di intense correnti di ritorno
	 D) La non pericolosità per i bagnanti

11) Quale fenomeno possiamo aspettarci quando il moto ondoso entra in tralice (diagonalmente) in una baia protetta?
	 A) Che ai lati della baia si formi una corrente di deriva diretta verso il centro della baia stessa.
	 B) Che al centro della baia si formi una corrente di ritorno diretta verso il largo
	 C) Che sul lato protetto della baia si formi una corrente di deriva diretta verso il largo
	 D) Sia “A” che “B” sono risposte esatte, mentre “C” è errata

12) Come si chiama la zona in cui i bagnanti vengono portati in avanti dalle onde incidenti e trascinati indietro dalla risacca e dalle onde riflesse, non riuscendo a prendere piede talvolta anche per qualche minuto?
	 A) Getto montante
	 B) Zona della risacca di fondo
	 C) Zona della risacca allargata
	 D) Undertow

13) Da quale caratteristica del vento dipende lo stato del mare?
	 A) Dalla forza del vento
	 B) Dalla durata del vento
	 C) Dall’estensione del fetch
	 D) Tutte le precedenti sono caratteristiche del vento che influenzano lo stato del mare

14) In quali zone di una spiaggia protetta da barriere parallele un bagnante corre i rischi maggiori?
	 A) Vicino alla riva
	 B) Vicino al centro della barriera
	 C) Vicino ai varchi
	 D) Sulla spiaggia

15) A quale profondità dell’acqua si trova il “limite di acque sicure”?
	 A) 90 centimetri
	 B) 1,60 metri
	 C) 2 metri
	 D) Sia “A” che “B” sono risposte esatte, mentre “C” è errata

16) Come si chiama il fenomeno delle serie di onde che presentano altezze variabili ma rispettando una determinata periodicità?
	 A) Onda anomala
	 B) Battimento dei frangenti
	 C) Undertow
	 D) Punto di non ritorno

17) Quale fenomeno possiamo aspettarci quando il moto ondoso entra dritto in una baia protetta?
	 A) Che ai lati della baia si formi una corrente di deriva diretta verso il centro della baia stessa
	 B) Che al centro della baia si formi una corrente di ritorno diretta verso il largo
	 C) Che ai lati della baia si formi una corrente di deriva diretta verso il largo
	 D) Sia “A” che “B” sono risposte esatte, mentre “C” è errata

18) A quale profondità inizia l’acqua bassa per un’onda lunga 8 metri?
	 A) Dove una persona adulta tocca ancora con i piedi il fondo
	 B) Dipende dall’altezza dell’onda, non dalla lunghezza
	 C) A 4 metri
	 D) A 6 metri

19) Per quale motivo una buca verticale è più pericolosa di una diagonale per un bagnante?
	 A) Perché ha profondità maggiore
	 B) Perché è più estesa
	 C) Perché presenta risucchi di fondo e mulinelli
	 D) Perché dirigendosi verso riva ci si trova a nuotare esattamente controcorrente

20) Cosa misura la “lunghezza d’onda”?
	 A) La distanza verticale dal cavo alla cresta
	 B) La distanza tra una cresta e l’altra
	 C) La distanza che separa il livello di mare calmo e il fondo marino
	 D) Il tempo intercorso tra il passaggio di una cresta e quella successiva su uno stesso punto

21) Quando e come il bagnino dovrebbe segnalare una buca?
	 A) Quando lo stato del mare la rende particolarmente pericolosa, con due bandiere rosse su aste poste sulla riva in prossimità dei punti di non ritorno
	 B) Quando lo stato del mare la rende particolarmente pericolosa, con due bandiere rosse su aste poste sulla riva in prossimità dei punti di uscita.
	 C) Quando lo stato del mare la rende particolarmente pericolosa, con unabandiera rossa su gavitello posta in prossimità del canalone
	 D) Sempre, con una bandiera rossa su asta posta in prossimità della postazione del bagnino

22) Quale effetto produce il fenomeno della rifrazione quando il fronte d’onda si avvicina a riva?
	 A) Le onde si allineano sulle batimetriche
	 B) Le onde frangono
	 C) Le onde si abbassano in altezza
	 D) È un fenomeno che riguarda la luce, non le onde

23) Di quali tipi di fondali sono caratteristici i frangenti di battigia?
	 A) Delle spiagge piatte
	 B) Delle spiagge con pendenza fra il 2% e il 5%
	 C) Delle spiagge più ripide
	 D) Delle spiagge protette

24) Quale fra le seguenti affermazioni in merito a un’onda frangente è da reputare in genere falsa?
	 A) Le creste diventano asimmetriche, inclinandosi in avanti
	 B) Si ha una effettiva traslazione di acqua
	 C) Ha un’altezza approssimativamente equivalente o superiore ai tre quarti della profondità dell’acqua
	 D) Non c’è trasporto di energia

25) Quali strutture artificiali producono generalmente le correnti più impetuose in caso di mare mosso?
	 A) Pennelli
	 B) Barriere suffolte
	 C) Vasca semiaperta
	 D) Vasca semichiusa

26) Per via della rotazione della Terra come girano i venti nell’emisfero Nord?
	 A) In senso antiorario intorno a una zona di bassa pressione
	 B) In senso orario intorno a una zona di bassa pressione
	 C) In senso antiorario intorno a una zona di alta pressione
	 D) Sia la risposta “B” che la “C” sono esatte ma non la “A”

27) Cosa sono le isobare?
	 A) Linee che uniscono punti a uguale profondità in acqua
	 B) Linee che uniscono punti a uguale pressione atmosferica
	 C) Linee che uniscono punti del fronte freddo
	 D) Linee che uniscono punti del fronte caldo

28) Cosa significa che un fronte è “occluso”?
	 A) Che è fermo su un posto e non si muove
	 B) Che la sua temperatura è minore di quella ambiente
	 C) Che la sua temperatura è maggiore di quella ambiente
	 D) Che è formato dall’unione di un fronte freddo e di uno caldo, quindi porta pessime condizioni meteorologiche

29) Quale fra le seguenti affermazioni in merito alla brezza diurna è vera?
	 A) Soffia dal mare verso terra ed è più intensa di quella notturna
	 B) Soffia dal mare verso terra ed è meno intensa di quella notturna
	 C) Soffia da terra verso il mare ed è più intensa di quella notturna
	 D) Soffia da terra verso il mare ed è meno intensa di quella notturna

30) A cosa serve la legge di Buys Ballot?
	 A) A misurare la variazione di pressione
	 B) A individuare la direzione di provenienza del vento
	 C) A individuare la posizione approssimata delle zone di bassa pressione e di alta pressione
	 D) A calcolare l’orario delle maree

31) Quali sono le attrezzature indispensabili per un intervento su potenziale traumatizzato alla spina dorsale?
	 A) Tavola spinale
	 B) Collare cervicale
	 C) Cuscinetti di gomma gonfiabili
	 D) Sia “A” che “B” sono indispensabili, ma non C

32) Quale è la regola più importante in caso di intervento su potenziale traumatizzato alla spina dorsale che non sia in imminente pericolo di vita?
	 A) Rimuoverlo subito dall’acqua
	 B) Fargli assumere una posizione comoda
	 C) Agire con calma per evitare di fare danni
	 D) Aspettare che le sue condizioni peggiorino prima di chiamare il Servizio di Emergenza Sanitaria

33) Quale è lo scopo della “morsa”?
	 A) Tenere il capo e il collo allineati per mezzo delle braccia stesse del traumatizzato
	 B) Chiudere le orecchie del traumatizzato per evitare l’ingresso di acqua all’interno
	 C) Permette di afferrarlo con forza sotto le ascelle per rimuoverlo dall’acqua
	 D) Bloccare le gambe del traumatizzato durante la rimozione dall’acqua

34) Quando si può muovere un potenziale traumatizzato alla spina dorsale?
	 A) Quando fa comodo
	 B) Quando la lesione alla spina dorsale è solo sospetta e non accertata
	 C) Quando la vittima è in imminente pericolo di vita se resta nella posizione in cui si trova
	 D) Mai

35) Quale scopo ha il leggero scivolamento in avanti cui è sottoposto un traumatizzato durante la manovra della rotazione?
	 A) Avvicinare l’infortunato il più possibile al bordo vasca
	 B) Non perdere tempo sul posto
	 C) Tenere le gambe dell’infortunato allineate con il suo corpo
	 D) Aiutare a prevenire l’ingresso di acqua nei polmoni

36) Come si posiziona correttamente un pattino?
	 A) Posizionandolo al massimo entro 5 metri dalla battigia
	 B) Posizionandolo nel più probabile punto di partenza di un salvataggio
	 C) Posizionandolo in modo che non dia fastidio alle persone che passeggiano sulla battigia o che si distendono sulla spiaggia
	 D) Sia la risposta “A” che la “B” indicano posizionamenti esatti

37) Quale è la tipologia di annegamento che più frequentemente richiede un salvataggio?
	 A) Annegamento di nuotatori
	 B) Annegamento improvviso
	 C) Annegamento di non nuotatori
	 D) Non c’è una tipologia predominante

38) Dove bisogna indirizzare il salvagente quando si lancia verso un pericolante?
	 A) Fra il soccorritore e il pericolante, sulla direzione che li congiunge
	 B) Proprio sopra il pericolante
	 C) Oltre il pericolante, sulla direzione congiungente il soccorritore e il pericolante
	 D) Almeno 10 metri a lato del pericolante

39) Quale tecnica si usa per entrare in acqua da una spiaggia se il pericolante è ancora in superficie?
	 A) Si entra planando in acqua
	 B) Ci si tuffa di testa
	 C) Si effettua un tuffo frenato con entrata di piedi
	 D) Ci si cala in acqua proteggendo il corpo con le braccia

40) Quale è il compito dei “bagnini di riserva”?
	 A) Tenersi pronti a intervenire in caso di insuccesso dei bagnini impegnati nel soccorso
	 B) Impedire ad altri bagnanti di entrare nel campo di operazioni
	 C) Estendere la loro zona di sorveglianza a quella lasciata scoperta dai bagnini impegnati nel salvataggio
	 D) Tutti i precedenti sono compiti – insieme ad altri ancora - che devono essere eseguiti dai bagnini di riserva

41) Cosa bisogna fare sentendo l’ordine “agguanta!”?
	 A) Indossare guanti adatti al recupero del pericolante
	 B) Tuffarsi in mare per agguantare il pericolante
	 C) Frenare l’abbrivio del pattino piantando i remi in acqua
	 D) Prendere il pericolante “al volo” per poi tirarlo a bordo con comodo

42) Quale è il migliore metodo per effettuare lo scanning?
	 A) Saltare con lo sguardo da bagnante a bagnante a caso
	 B) Procedere da lato a lato
	 C) Procedere in circolo
	 D) Dipende dalle abitudini di lavoro del bagnino, dalle caratteristiche del fondale e dall’affluenza dei bagnanti

43) Quale fra i seguenti nodi si può utilizzare per unire due cime di diverso diametro?
	 A) Nodo semplice
	 B) Nodo piano
	 C) Nodo parlato
	 D) Nodo margherita

44) Quale è l’attività base del lavoro di un bagnino?
	 A) Vantarsi con i bagnanti
	 B) Effettuare soccorsi in mare
	 C) Sorvegliare i bagnanti
	 D) Intervenire direttamente per sostenere le funzioni vitali di una vittima

45) Quale fra le seguenti situazioni ha maggiore necessità di un intervento tempestivo e veloce?
	 A) Annegamento di non nuotatore
	 B) Annegamento improvviso
	 C) Vittima di sommersione
	 D) Nuotatore che si agita in superficie

46) Quale fra i seguenti è un vantaggio offerto dalle pinne da salvamento?
	 A) Permettono una velocità di nuoto maggiore
	 B) Permettono di raggiungere il pericolante con sforzi minori
	 C) Permettono di rendere molto veloce l’esecuzione di un salvataggio a breve distanza da riva (meno di 10 metri)
	 D) Tutte le risposte precedenti sono esatte

47) In quale momento dell’intervento di salvataggio si abbandona il baywatch o il siluro per trascinarlo dietro di sé?
	 A) Sulla spiaggia prima di entrare in acqua
	 B) Appena si inizia a nuotare
	 C) Appena si nuota senza più avere ostacoli di fronte
	 D) Quando si arriva vicino al pericolante

48) Essendo obbligati ad attuare una “tattica di attesa” quale fra le seguenti attrezzature è più utile?
	 A) Un siluro di salvataggio per acque aperte
	 B) Un baywatch
	 C) Il rullo
	 D) Nessuna, è più comodo intervenire “a mani nude”

49) Quale azione fra le seguenti è appropriata per un bagnino che deve fischiare a un bagnante?
	 A) Fischiare molto forte
	 B) Camminare sulla battigia fino a essere sulla perpendicolare al bagnante
	 C) Evidenziarsi rispetto al resto dei bagnanti
	 D) Tutte le precedenti sono azioni appropriate

50) Quale fra i seguenti nodi è molto efficace per collegare una cima a un elemento cilindrico?
	 A) Nodo semplice
	 B) Nodo piano
	 C) Nodo parlato
	 D) Nodo margherita

51) Quale fra le seguenti è una buona modalità di avvicinamento al pericolante in difficoltà?
	 A) Tuffarsi subito in acqua e dirigersi diagonalmente fino a raggiungere il pericolante
	 B) Spostarsi a piedi per ridurre al minimo la distanza in mare e nuotare molto lentamente per conservare energie sufficienti per il resto dell’intervento
	 C) Spostarsi di corsa per ridurre al minimo la distanza in mare e nuotare velocemente ma conservando energie sufficienti per il resto dell’intervento
	 D) Spostarsi di corsa per ridurre al minimo la distanza in mare e nuotare quanto più velocemente si sappia fare per arrivare subito dal pericolante

52) Come deve essere distribuito il peso dei soccorritori durante l’avvicinamento in pattino?
	 A) Rispettando il centro di gravità del mezzo (cioè in modo equilibrato)
	 B) Spostando il peso a prua (cioè appruando il pattino)
	 C) Spostando il peso a poppa (cioè appoppando il pattino)
	 D) Spostando tutto il peso su uno dei due lati

53) Generalmente quale è la zona più pericolosa, nella quale si deve soffermare maggiormente l’attenzione del bagnino a mare calmo?
	 A) La zona del bagno
	 B) La zona dei nuotatori
	 C) La zona di confine
	 D) La zona oltre le boe

54) Quali conseguenze comporta l’indicazione che «il baywatch è una dotazione personale del soccorritore»?
	 A) Che un determinato baywatch è sempre usato dallo stesso bagnino
	 B) Che se il soccorritore in servizio si allontana dalla propria postazione lo deve portare con sè
	 C) Che è il bagnino ad acquistarlo con i propri soldi
	 D) Tutte le risposte precedenti sono esatte

55) Quale è la tipologia di annegamento più frequente?
	 A) Annegamento di nuotatori
	 B) Annegamento improvviso
	 C) Annegamento di non nuotatori
	 D) Non c’è una tipologia predominante

56) Quale fra i seguenti nodi si può utilizzare per unire due cime dello stesso diametro?
	 A) Nodo semplice
	 B) Nodo piano
	 C) Nodo parlato
	 D) Nodo margherita

57) Quale è il “re dei nodi”, che permette di cavarsela egregiamente in ogni situazione?
	 A) Nodo semplice
	 B) Nodo piano
	 C) Gassa d’Amante
	 D) Nodo margherita

58) Con mare mosso dove si concentrare l’attenzione del bagnino?
	 A) Sui punti di entrata e uscita
	 B) Sui punti più pericolosi
	 C) Sui bagnanti non nuotatori
	 D) Sui bagnanti nuotatori

59) Quale è una delle abilità professionali più tipiche del bagnino?
	 A) Nuotare molto velocemente
	 B) Riconoscere una vittima che sta annegando
	 C) Mantenere buone relazioni sociali con i clienti
	 D) Assegnare lettini e ombrelloni a chi li chiede

60) Quale è il numero ideale di componenti di una squadra di intervento?
	 A) Un solo bagnino
	 B) Due bagnini
	 C) Tre bagnini
	 D) Tutti i bagnini presenti debbono entrare in acqua e intervenire

61) Rispetto ai frangenti, come deve essere la rotta di rientro di un pattino in mare mosso?
	 A) Li taglia a 45°
	 B) Perfettamente perpendicolare
	 C) A traverso
	 D) Non ha alcuna importanza, il pattino è un mezzo molto stabile

62) Quale fra le seguenti azioni del soccorritore è più efficace per liberarsi da un pericolante che lo ha afferrato?
	 A) Lasciarsi scivolare sott’acqua
	 B) Tramortire il pericolante con un pugno ben assestato
	 C) Bloccarlo con una presa tipo “lotta”
	 D) Infilargli due dita negli occhi

63) Quali sono le caratteristiche importanti dei nodi marinari?
	 A) Sono facili a farsi
	 B) Sono facili a disfarsi
	 C) Non si sciolgono sotto sforzo
	 D) Tutte le precedenti sono caratteristiche importanti dei nodi marinari

64) Come deve essere distribuito il peso a bordo del pattino durante un rientro con mare mosso e frangenti?
	 A) Rispettando il centro di gravità del mezzo (cioè in modo equilibrato)
	 B) Spostando il peso verso mare
	 C) Spostando il peso verso terra
	 D) Spostando tutto il peso su uno dei due lati

65) Dove avviene la maggior parte degli annegamenti di non nuotatori?
	 A) Sulla battigia
	 B) Al largo
	 C) A brevissima distanza dalla linea di sicurezza
	 D) Ovunque

66) Quando cambiano in genere le ordinanze balneari?
	 A) Ogni tre mesi.
	 B) Ogni anno all’inizio della stagione balneare.
	 C) Ogni anno al termine della stagione balneare.
	 D) Ogni 5/10 anni.

67) Quale tipo di colpa ha un bagnino che in un controllo di polizia viene trovato sprovvisto delle dotazioni obbligatorie richieste dall’ordinanza balneare locale?
	 A) Nessuna perché la colpa è solo della Direzione dello stabilimento
	 B) Nessuna se dimostra che non sapeva che erano obbligatorie
	 C) Negligenza
	 D) Inosservanza di leggi, regolamenti, ordini o discipline

68) Può un datore di lavoro chiedere a un bagnino di pulire l’arenile dello stabilimento?
	 A) Si, in qualsiasi momento
	 B) Si, ma solo quando il bagnino non è in servizio di salvataggio
	 C) Si, ma solo se gli offre anche una mancia
	 D) No, non è un compito che spetta al bagnino

69) Quale tipo di colpa ha un bagnino che in condizioni di mare difficili interviene “a mani nude” senza alcun mezzo di supporto e senza richiedere l’assistenza dei colleghi limitrofi?
	 A) Negligenza
	 B) Imprudenza
	 C) Imperizia
	 D) Inosservanza di leggi, regolamenti, ordini o discipline

70) Quale è il riferimento normativo di base per un bagnino?
	 A) Le ordinanze della Capitaneria di porto.
	 B) Le ordinanze del Comune.
	 C) Le ordinanze della Regione.
	 D) Tutte le precedenti risposte indicano riferimenti normativi di base per i bagnini.

71) Quali sono i compiti primari dei bagnini?
	 A) Sorvegliare il proprio specchio acqueo e prevenire le situazioni a rischio
	 B) Soccorrere i bagnanti in acqua e sulla spiaggia
	 C) Vigilare per il rispetto dell’ordinanza balneare locale
	 D) Tutte le precedenti risposte indicano compiti primari dei bagnini

72) Quale tipo di colpa ha un bagnino che non interviene con il pattino perché non sa remare?
	 A) Negligenza
	 B) Imprudenza
	 C) Imperizia
	 D) Inosservanza di leggi, regolamenti, ordini o discipline

73) Quale comportamento deve assumere un bagnino verso un cliente dello stabilimento che si rifiuta di adempiere a quanto previsto da un’ordinanza?
	 A) Non può fare nulla, deve solo pregare gli altri clienti di avere pazienza.
	 B) Deve buttarlo fuori dello stabilimento.
	 C) Deve avvisare le autorità competenti o la direzione dello stabilimento.
	 D) Deve identificare il cliente e denunciarlo alla Polizia.

74) Quale tipo di sorveglianza si attua quando più concessionari si consorziano fra loro per offrire un unico servizio di sorveglianza con singole postazioni di salvataggio dislocate entro la distanza massima prevista dalle ordinanze?
	 A) Sorveglianza bagno per bagno (o lido per lido).
	 B) Sorveglianza per settori.
	 C) Sorveglianza per isole.
	 D) Sorveglianza mediante un piano collettivo.

75) Chi è responsabile del servizio di salvataggio sulle spiagge libere?
	 A) Il Comune.
	 B) La Capitaneria di porto.
	 C) La Regione.
	 D) Lo Stato.

76) Come sono chiamati i cicli di trattamento completi di tutta l’acqua di una piscina, che avvengono più volte al giorno?
	 A) Filtrazioni.
	 B) Ricircoli.
	 C) Tempi di esposizione.
	 D) Tempi di contatto.

77) Quale è la massima densità di affollamento permessa dal D.M. 18 marzo 1996?
	 A) Non c’è alcuna indicazione nel decreto.
	 B) 1 metro quadrato di specchio d’acqua per ogni bagnante.
	 C) 2 metri quadrati di specchio d’acqua per ogni bagnante.
	 D) 4 metri quadrati di specchio d’acqua per ogni bagnante.

78) Quale fra i seguenti composti non è un disinfettante utilizzato nelle piscine?
	 A) Ortotolidina.
	 B) Ozono.
	 C) Cloro liquido.
	 D) Cloroderivati in polvere.

79) Quali sono i fattori gestionali capaci di limitare o ridurre drasticamente le capacità di attenzione dei bagnini?
	 A) Il ridotto numero degli addetti al servizio di salvataggio.
	 B) Una grande densità di affollamento.
	 C) La disomogenea illuminazione dell’impianto.
	 D) Tutte le risposte precedenti indicano fattori in grado di limitare le capacità attentive dei bagnini.

80) Quale fra le seguenti attività è generalmente permessa durante le ore del “nuoto libero”, cioè aperto al pubblico?
	 A) Il nuoto in qualunque stile.
	 B) Le corse sul bordo vasca.
	 C) I giochi scatenati in acqua.
	 D) I tuffi.

81) Cosa si intende per piscina “polifunzionale”?
	 A) Una piscina in cui la disinfezione dell’acqua è fatta con polielettrolita.
	 B) Una piscina condominiale che serve più di quattro unità abitative.
	 C) Una piscina adibita, anche parzialmente, a più attività diverse.
	 D) Una piscina necessaria per una metropoli.

82) Nell’orario in cui una piscina all’aperto non è operativa cosa è necessario fare?
	 A) Avvisare il pubblico che non c’è più il servizio di sorveglianza.
	 B) Mettere un cartello a bordo vasca.
	 C) Chiudere a chiave i cancelli di accesso dopo essersi assicurati che non ci sia più nessuno in vasca e sul bordo vasca.
	 D) Esporre un cartello fuori che indichi che la piscina non è accessibile.

83) Quale è il più frequente veicolo di diffusione delle infezioni in piscina?
	 A) L’inquinamento dell’acqua con cui è riempita.
	 B) Gli utenti che la frequentano.
	 C) L’aria viziata dell’ambiente chiuso.
	 D) I diversi galleggianti utilizzati per le attività acquatiche.

84) Quale è lo scopo del “flocculante”?
	 A) Filtrare l’acqua, visto che è disposto a strati nei filtri.
	 B) Disinfettare l’acqua.
	 C) Rendere l’acqua meno acida.
	 D) Coagulare le particelle organiche presenti nell’acqua ingrossandole, in modo che i filtri le trattengano più efficacemente.

85) Cosa significa che in genere la causa di un annegamento in piscina è dovuta a un difetto del sistema di sicurezza?
	 A) Che una buona organizzazione, in osservanza della legge, escluderebbe in pratica questo rischio.
	 B) Che i bagnini in piscina sono sempre molto esperti.
	 C) Che in piscina bisognerebbe fare entrare solo chi già nuota bene.
	 D) Che in piscina non vi sono pericoli di carattere naturale.

86) Quale è l’importante caratteristica dell’acqua della piscina di cui bisogna tenere conto nella gestione?
	 A) Il pH.
	 B) La durezza.
	 C) La torbidità.
	 D) Tutte le precedenti risposte indicano caratteristiche importanti dell’acqua di una piscina, delle quali bisogna tenere conto nella gestione.

87) Perché una piscina dovrebbe essere il luogo più sicuro per fare il bagno?
	 A) Non vi sono i rischi legati caratteristicamente a un ambiente esposto a forze naturali.
	 B) Si presta a essere sorvegliata facilmente anche con un numero esiguo di bagnini.
	 C) L’acqua chiarissima permette di controllare integralmente il fondo.
	 D) Tutte le precedenti risposte indicano caratteristiche che rendono la piscina un ambiente sicuro.

88) Chi è che deve redigere il documento di valutazione del rischio per la piscina?
	 A) Il responsabile della piscina.
	 B) Il bagnino di salvataggio.
	 C) L’addetto agli impianti.
	 D) Il tecnico della ASL.

89) Cosa si intende per “trattamento dell’acqua” di una piscina?
	 A) Una depurazione dell’acqua fatta solo per via meccanica, detta “filtrazione”.
	 B) Una depurazione dell’acqua fatta solo per via chimica, detta “disinfezione”.
	 C) Una depurazione dell’acqua fatta per via meccanica, detta “filtrazione”, e per via chimica, detta “disinfezione”.
	 D) Una depurazione dell’acqua fatta per via meccanica, in questo caso detta “filtrazione”, o in alternativa per via chimica, in questo caso detta “disinfezione”.

90) Cosa è una “zona cieca” di una piscina?
	 A) Il lato che da verso un muro in una piscina all’aperto.
	 B) Una zona di visibilità scarsa causata dai riflessi di luce in una piscina illuminata artificialmente.
	 C) La zona vicina alla bocca di aspirazione dell’impianto filtrante, dove è maggiore la sospensione.
	 D) Una parte di vasca riservata a scopi diversi dal resto della piscina.

91) Entro quanto tempo bisognerebbe rilevare la presenza del polso di un infortunato in potenziale arresto circolatorio?
	 A) 1-2 secondi.
	 B) 10 secondi.
	 C) 30 secondi.
	 D) Non c’è limite di tempo, si può agire con calma.

92) Quale fra le seguenti azioni va eseguita in caso di puntura di trachino (o tracina)?
	 A) Immergere immediatamente la parte colpita in acqua molto calda.
	 B) Immergere immediatamente la parte colpita in acqua fredda.
	 C) Immergere dopo circa 30 minuti la parte colpita in acqua molto calda.
	 D) Immergere dopo circa 30 minuti la parte colpita in acqua fredda.

93) Quale è la lunghezza giusta di una cannula orofaringea?
	 A) 10 centimetri.
	 B) La distanza che intercorre fra la bocca dell’infortunato e la parte inferiore del lobo del suo orecchio.
	 C) Ne esistono di tre sole misure: lattanti, bambini e adulti.
	 D) Non è importante la misura, si può usare qualunque cannula.

94) Su quale tipologia di infortunati la cannula orofaringea va inserita sottosopra (con la concavità verso il naso dell’infortunato) per poi girarla di 180° una volta che ha raggiunto la sua posizione?
	 A) Lattanti.
	 B) Bambini.
	 C) Adulti.
	 D) Tutte le risposte precedenti sono esatte.

95) Quale comportamento bisogna adottare se si incontra resistenza comprimendo il pallone auto espandibile?
	 A) Premere più forte per aumentare la pressione di insufflazione.
	 B) Verificare che il capo dell’infortunato sia iper-esteso.
	 C) Verificare che l’infortunato non abbia rigurgitato liquidi.
	 D) Sia la riposta “B” che la “C” sono corrette, ma non la “A”.

96) Nel caso di presenza di due soccorritori, quando questi debbono scambiarsi di ruolo (massaggio cardiaco e ventilazione)?
	 A) Ogni 5 cicli completi.
	 B) Ogni 2 minuti.
	 C) Quando quello che fa il massaggio cardiaco è esausto.
	 D) Tutte le risposte precedenti sono esatte.

97) In quale posizione bisogna porre l’infortunato per praticare il massaggio cardiaco?
	 A) Supino su una superficie morbida (letto, ecc.).
	 B) Supino su una superficie rigida (pavimento, spiaggia, ecc.).
	 C) Prono su una superficie rigida (pavimento, spiaggia, ecc.).
	 D) In posizione laterale di sicurezza.

98) Nel caso di ipotermia quale è l’obiettivo del trattamento iniziale attuato dal soccorritore?
	 A) Arrestare la dispersione del calore.
	 B) Mantenere l’infortunato in acqua.
	 C) Riscaldare subito l’infortunato vicino a una fonte di calore secco (stufa, camino, ecc.).
	 D) Sollevare gli arti inferiori dell’infortunato.

99) Quale è la corretta procedura in merito al defibrillatore semiautomatico esterno (AEin caso di incidente da sommersione?
	 A) Non va utilizzato perché la defibrillazione non è necessaria.
	 B) Non va utilizzato anche se la defibrillazione è necessaria.
	 C) Va utilizzato perché la defibrillazione sarà sicuramente necessaria.
	 D) Va utilizzato anche se la defibrillazione sarà probabilmente non necessaria.

100) Quali sono le caratteristiche del fenomeno degli annegamenti in Italia?
	 A) Bassa incidenza, bassa letalità.
	 B) Bassa incidenza, alta letalità.
	 C) Alta incidenza, bassa letalità.
	 D) Alta incidenza, alta letalità.

101) Quale fra le seguenti azioni va intrapresa se l’infortunato presenta una respirazione caratterizzata dall’assenza di movimento toracico e rumore respiratorio russante?
	 A) Praticare il massaggio cardiaco, senza ventilazione artificiale.
	 B) Praticare la ventilazione artificiale, senza massaggio cardiaco.
	 C) Porre l’infortunato in posizione di sicurezza.
	 D) Praticare il massaggio cardiaco e la ventilazione artificiale.

102) Quale attrezzatura subacquea dovrebbe accompagnare, fino alla camera iperbarica, un subacqueo che abbia subito una patologia da decompressione?
	 A) La maschera.
	 B) L’erogatore.
	 C) Il computer subacqueo.
	 D) La muta.

103) In quale posizione bisogna porre l’infortunato per praticare le tecniche di rianimazione?
	 A) Prono su una superficie morbida.
	 B) Supino su una superficie rigida, con gli arti a 90 ° rispetto al corpo.
	 C) Supino su una superficie rigida, con gli arti allineati al corpo.
	 D) In posizione laterale di sicurezza.

104) Quale fra le seguenti azioni va eseguita per prima in caso di infortunato con sospetta lesione cranio-encefalica?
	 A) Immobilizzazione manuale della colonna cervicale.
	 B) Posizionamento di un collare cervicale.
	 C) Rotazione dell’infortunato in posizione supina.
	 D) Posizionamento dell’infortunato sulla tavola spinale.

105) Quale fra i seguenti barotraumi richiede l’urgente ricompressione in camera iperbarica?
	 A) Baurotrauma dell’orecchio.
	 B) Baurotrauma facciale
	 C) Sovradistensione polmonare.
	 D) Barotraumi con rottura del tessuto polmonare.

106) Quale posizione va fatta assumere all’infortunato vittima di sommersione appena trasportato fuori dall’acqua?
	 A) A testa in giù su un’asse inclinata pe praticare la rianimazione.
	 B) Verticale a testa in giù per fare uscire l’acqua dai polmoni.
	 C) In posizione comoda per fare la manovra di Heimlich e drenare l’acqua dai polmoni.
	 D) Orizzontale e in posizione laterale di sicurezza in caso di eventuale rigurgito.

107) Quale fra i seguenti segni indica un sospetto arresto respiratorio?
	 A) Respirazione rantolante.
	 B) Colorito cutaneo bluastro.
	 C) Mancanza di suoni respiratori.
	 D) Movimenti toracici assenti, minimi o non uniformi.

108) Durante quale delle seguenti fasi di utilizzo del defibrillatore semiautomatico esterno è possibile toccare l’infortunato?
	 A) L’applicazione degli elettrodi.
	 B) L’analisi del ritmo cardiaco dell’infortunato.
	 C) L’esecuzione della scarica.
	 D) Non si può mai toccare l’infortunato.

109) Quali sono le frequenze cardiache che in un adulto indicano la necessità di assistenza dei soccorsi avanzati (Servizio di Emergenza Sanitaria)?
	 A) Fra 60 e 80 battiti al minuto.
	 B) Meno di 60 e più di 80 battiti al minuto.
	 C) Più di 100 battiti al minuto (tachicardia).
	 D) Meno di 50 e più di 120 battiti al minuto.

110) Quale è la prima azione da svolgere in ogni azione di soccorso?
	 A) Accertare la risposta dell’infortunato agli stimoli.
	 B) Chiamare il Servizio di Emergenza Sanitaria.
	 C) Controllare la sicurezza della scena.
	 D) Verificare la respirazione.

111) Quale fra le seguenti azioni non va eseguita in caso di infortunato con frattura di un osso della gamba?
	 A) Verificare che le vie aeree siano pervie e la respirazione spontanea.
	 B) Verificare che la circolazione sia presente.
	 C) Tamponare con medicazioni compressive le emorragie esterne.
	 D) Provare a raddrizzare delicatamente l’arto e immobilizzarlo.

112) Quale ritmo di compressioni bisogna tenere nella pratica del massaggio cardiaco su un adulto?
	 A) 30 al minuto.
	 B) 60-80 al minuto.
	 C) 100 al minuto.
	 D) 200 al minuto.

113) Durante la mobilizzazione del traumatizzato quale è la posizione assunta dal soccorritore più esperto, quello che deve coordinare l’azione?
	 A) Non tocca l’infortunato, guarda da fuori.
	 B) Immobilizza la testa dell’infortunato.
	 C) Sorregge i piedi dell’infortunato.
	 D) Al fianco dell’infortunato.

114) Come si mantiene la pervietà delle vie respiratorie in un adulto?
	 A) Con l’iperestensione della testa.
	 B) Con la protrusione della mandibola.
	 C) Guardando periodicamente dentro la bocca dell’infortunato.
	 D) Sia la riposta “A” che la “B” sono esatte, ma non la “C”.

115) Per quante volte è consentita la scarica di defibrillazione su un infortunato in ipotermia severa (cioè con temperatura corporea inferiore a 30 °C)?
	 A) 1 volta.
	 B) 2 volte.
	 C) 3 volte.
	 D) 4 volte.

116) Per quale tipologia di infortunati si utilizza il polso brachiale al posto del carotideo?
	 A) Lattanti.
	 B) Bambini.
	 C) Adulti in genere.
	 D) Adulti maschi.

117) A quale delle seguenti tipologie di persone può essere applicata efficacemente una manovra di Heimlich?
	 A) Un bambino.
	 B) Un adulto obeso.
	 C) Una donna in gravidanza.
	 D) Un lattante.

118) Quali fenomeni possono provocare la sincope nell’apneista sportivo?
	 A) Forzare i tempi di permanenza sul fondo.
	 B) Effettuare una iperventilazione prolungata prima della discesa.
	 C) Il fenomeno fisiologico del “diving reflex”.
	 D) Tutte le risposte precedenti sono esatte.

119) Per essere considerato ipotermia il raffreddamento del corpo deve avvenire fino a una temperatura corporea interna inferiore a quanti gradi Celsius?
	 A) 30 °C.
	 B) 32 °C.
	 C) 35 °C.
	 D) 37 °C.

120) Quale è la più grave conseguenza della sindrome di sommersione?
	 A) Ipertermia.
	 B) Ipotermia.
	 C) Ipossia.
	 D) Nausea.

121) Per quali delle seguenti situazioni non è necessario chiamare il Servizio di Emergenza Sanitaria?
	 A) Sporadici crampi da calore.
	 B) Crampi da calore persistenti.
	 C) Sincope da calore.
	 D) Colpo di calore.

122) In caso di trauma addominale quale fra le seguenti procedure non è corretta e non deve essere applicata?
	 A) Iniziare l’ossigenoterapia ad alta concentrazione.
	 B) Rimuovere l’oggetto conficcatosi nell’addome.
	 C) Applicare una medicazione sterile imbevuta in soluzione fisiologica.
	 D) Evitare che l’infortunato assuma liquidi.

123) Per le punture di quali animali è consigliata un’applicazione di acido acetico al 4-6% sulla parte lesa?
	 A) Trigoni.
	 B) Trachini.
	 C) Meduse.
	 D) Ricci.

124) Quale è il numero di compressioni e ventilazioni che compongono un ciclo di tecniche di rianimazione su un infortunato adulto, assistito da un solo soccorritore?
	 A) 30 compressioni e 2 ventilazioni.
	 B) 30 ventilazioni e 2 compressioni.
	 C) 15 compressioni e 2 ventilazioni.
	 D) 15 ventilazioni e 2 compressioni.

125) Chiamando “A” la verifica della pervietà delle vie aeree, “B” la ventilazione artificiale e “C” il massaggio cardiaco esterno, per le linee guida ILCOR 2010 quale è la corretta sequenza operativa nel caso di infortunato da sommersione?
	 A) A, B, C.
	 B) A, C, B.
	 C) B, C, A.
	 D) C, A, B.

126) In quale posizione conviene mantenere un infortunato in ipotermia durante l’operazione di recupero dall’acqua?
	 A) Inclinato a testa in giù.
	 B) Verticale a testa in su.
	 C) Semi seduto.
	 D) Orizzontale.

127) Quale è la frequenza respiratoria normale in un adulto a riposo?
	 A) 8-10 respirazioni al minuto.
	 B) 12-16 respirazioni al minuto.
	 C) 24-30 respirazioni al minuto.
	 D) 70-80 respirazioni al minuto.

128) Quale fra i seguenti elementi sono necessari affinché la tecnica della respirazione bocca-bocca sia efficace?
	 A) Una perfetta aderenza della bocca del soccorritore a quella dell’infortunato.
	 B) La pervietà delle vie respiratorie.
	 C) Chiudere completamente il naso dell’infortunato durante l’insufflazione dell’aria.
	 D) Tutte le precedenti risposte sono esatte.

129) Perché non bisogna permettere a nessuno di fumare mentre è in corso l’ossigenoterapia?
	 A) Perché vi è un forte rischio di esplosione o incendio.
	 B) Perché il fumo prodotto fa funzionare male gli apparecchi elettronici di erogazione ossigeno.
	 C) Perché il fumo prodotto dalla sigaretta è nocivo.
	 D) Perché il fumo prodotto interferisce con la diagnosi dell’AED.

130) Quale fra le seguenti manovre è adatta ad assicurare la pervietà delle vie aeree in caso di infortunato con sospetta lesione cranio-encefalica?
	 A) Manovra di Heimlich.
	 B) Manovra di iperestensione della testa.
	 C) Manovra di protrusione della mandibola.
	 D) Tutte le precedenti manovre sono adatte.

